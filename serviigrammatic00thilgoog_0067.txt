LX PRAEFATIO.

qui vocatur commentarius adscriptus est, ad primum et secundum
Aeneidis librum nihil est adnotatum, tertii eteorum qui sequuntur
librorum margines is commentarius occupavit, quem Daniel primus
edidit. in exemplari ex quo hic liber exscriptus est Vergilii car·
mina et scholia eodem ordine videntur disposita fuisse. quid? quod
scholia eadem ni fallor ratione per margines distributa fuerunt.
saepius enim, in tertio maxime et quarto libro , quamquam in altero
margine satis spatii ad scribendum relictum esset, alterum totum
impletum litterasque quantum fieri poterat et minutas et contractas
esse videmus. Vergilii verba et scholia ab eodem, ut videtur, scripta
sunt. paucis tantum locis alia manus, priore non multo recentior,
adnotationes quarum exigua vel nulla utilitas est, adiecit. correo·
turae paucae inveniuntur eaeque a prima plerumque manu factae.
lemmatum initia grandiusculis litteris indicata sunt. monasterii
Sancti Benedicti Floriaceusis librum olim fuisse duobus versibus in
folii 2¹³ margine inferiore scriptis, quos Muellerus anal. l. l. et
Hagenus in catalogo ediderunt et Danielis testimonio constat, cuius
in bibliothecam multi Floriacenses codices venerunt. cf. Hagen
catal. praef. p. XI. Danielis iussu ut videtur codex in duas partes
distractus est. alteram, in 152f01iis1) bucolica georgica Aeneidis
libros quinque priores complectentem, quae nunc in Beruensi bi·
bliotheca adservatur et numerum 172 habet, ipse retinuit, alteram
sedecim habentem quaterniones, in quibus reliqui Aeneidis libri
scripti sunt, Petro Pithoeo misit.²) postea haec codicis pars in Col-
bertinam, tum in regiam bibliothecam inlata et numero 7929 in-
signita est, quem etiam nunc habet. in Beruensis primo folio Daniel,
Petrus Pithoeus in primo et extremo Parisini (in margine inferiore)
nomen suum scripsit.³) Beruensis codicis decem quaterniones qui
ad Aeneidem pertinent prioribus decem Latinarum litterarum (A—K)
notati sunt, hos excipiunt Parisini tredecim quaterniones L—Z
litteris signati, reliqui tres non sunt numerati. illius tria folia ex-
trema umore corrupta sunt, ut in paginis rectis ea quae in dextris,

1) membranarum numerum secundum Hagenum dedi, sed ct. Thomas
supplem. p. XVIII. ceterum fortasse codex olim alia ratione in duas partes
divisus erat cf. Thomas l. 1. p. ΙΙ adn. 1. 2) cl. Daniel praef. ‘Floriacensi'
(scil. usus est is qui Servium edendum curavit, i. e. Daniel) ‘in aliquot locos
Georgicon et Aeneidos, si benc meminit, quia is desideratur et fortasse an
uspiam sepositus ab amico, in cuius manum depositus fuerat’. 3) Thoma-
sius in Parisini primo folio sub eo loco, in quo Pithoei nomen scriptum est,
rasurum esse vidit: fortasse Danielis nomen ibi olim fuit: is enim in scholiis
ipsis non nulla correxit et adscripsit. in Beruensi scriptorum in scholiis lau·
datorum nomina in inferiore margine iteravit.

 

